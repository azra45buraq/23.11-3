---
layout: post
title: "CUMARTESİ-24.01.26"
excerpt: "ÜŞÜYORUM"
---
Bir coşku var içimde bugün kıpır kıpır
<br>
Uzak çok uzak bir yerleri özlüyorum
<br>
Gözlerim parke parke taş duvarlarda
<br>
Açılıyor hayal pencerelerim
<br>
Hafif bir rüzgar gibi, süzülüyorum
<br>
Kekik kokulu koyaklardan aşarak
<br>
Güvercinler ülkesinde dolaşıyor
<br>
Bir çeşme başı arıyorum
<br>
Yarpuzlar arasında kendimi bırakıp
<br>
Mis gibi nane kokuları arasında
<br>
Ruhumu dinlemek istiyorum
<br>
Zikre dalmış her şey
<br>
Güne gülümserken papatyalar
<br>
Dualar gibi yükselir ümitlerim
<br>
Güneşle kol kola kırlarda koşarak
<br>
Siz peygamber çiçekleri toplarken
<br>
Ben çeşme başında uzanmak istiyorum
<br>
Huzur dolu içimde
<br>
Ben sonsuzluğu düşünüyorum
<br>
Ey sonsuzluğun sahibi, sana ulaşmak istiyorum
<br>
Durun kapanmayın pencerelerim
<br>
Güneşimi kapatmayın
<br>
Beton çok soğuk, üşüyorum...
<br>
<br>
<br>
<br>

MUHSİN YAZICIOĞLU